Zasady rządzące światem:

Świat jest kwadratem o rozmiarach 600x600, współrzędne x oraz y od -300 do 300. Żyją w nim różnego rodzaju Byty.

Wszystkie elementy świata (Byty) posiadają jeden z typów:
    - Drzewo 
    - Drewno
    - Jezioro
    - Jedzenie
    - Wieśniak
    - Tygrys
    - Wioska

Każdy przynależy również do jakiejś frakcji:
	- Czerwoni
	- Niebiescy
	- Mięsożercy
	- Neutralni

W świecie zawsze znajdują się dwie wioski należące do różnych frakcji (czerwonej lub niebieskiej). Gra kończy się zwycięstwem jednej frakcji, gdy wioska drugiej zostanie zniszczona.

ZASOBY (drewno, jedzenie)
Ich przeznaczeniem jest być przez Wieśniaków podnoszonym, upuszczanym, umieszczanym w magazynie wioski oraz jedzonym. Drewno nie posiada jednak żadnych wartości odżywczych (ludzie nie trawią celulozy).

WIOSKA
Tworzy nowych Wieśniaków i kolekcjonuje w magazynach przynoszone przez nich drewno (którego odpowiednia ilość skutkuje zwiększeniem jej poziomu) oraz jedzenie.
Poziom wioski wpływa na pojemność magazynów, jakość narzędzi oraz limit populacji.
Każdy nowy wieśniak może (w zależności od ustawień) mieć losowe cechy i nowy mózg, lub powstawać wskutek skrzyżowania pozostawionego przez innych Wieśniaków materiału genetycznego.
Narodziny przez krzyżowanie wymagają dostępności materiału genetycznego przynajmniej dwóch Wieśniaków różnej płci. Materiał genetyczny jest jednorazowy. W przypadku wielu możliwych rodziców w pierwszej kolejności wykorzystywany jest najstarszy materiał genetyczny. 
Populacja startowa jest zawsze losowa.

ŹRÓDŁA ZASOBÓW (drzewo, jezioro)
Ich przeznaczeniem jest być przez Wieśniaków zbieranym, co skutkuje pojawieniem się drewna/jedzenia.

BYTY ŻYWE (tygrys, Wieśniak)
Opis Bytu żywego zawiera 

Byty żywe (w tym Wieśniacy) posiadają dwie istotne cechy: życie oraz energię, wyrażane w liczbach naturalnych. Spadek którejkolwiek z nich do zera oznacza zgon.
Życie spada wskutek zostania zaatakowanym przez inny byt żywy, energia przez wykonanie czynności.
Tygrysy nie męczą się, nie jedzą, nie zbierają, oraz nie utrzymują ekwipunku, a jedynie poruszają się, ryczą i atakują.

Byty żywe posiadają trzy zmysły:
	- Wzrok, który udostępnia opisy wszystkich widocznych Bytów
	- Słuch, który udostepnia treść wypowiedzi w określonym zasięgu
	- "Czucie", które udostępnia szczegółówy opis tego konkretnego Bytu

Byty żywe potrafią wykonywać akcje:
	- poruszanie się
		- Chód: kosztuje 1 energii
		- Skradanie się: kosztuje 1 energii i jest dwa razy wolniejsze, ale utrudnia wykrycie przez inne Byty
		- Bieg: kosztuje 2 energii i jest dwa razy szybsze
	- rozmowa (wszystkie byty w zasięgu słuchu otrzymują mówiony komunikat)
		- Mówienie: kosztuje 2 energii
		- Krzyk: kosztuje 4 energii i jest słyszalne na czterokrotnie większym dystansie
	- interakcja z innymi bytami
		- Atak: kosztuje 3 energii, zmniejsza zdrowie bytu będącego celem 
		- Zebranie: kosztuje 3 lub 7 energii (zależnie, czy mamy dobre narzędzie), cel upuszcza na ziemię jakieś zasoby
		- Podniesienie: umieszcza przedmiot w ekwipunku, jeśli ten jest zasobem
		- Upuszczenie: usuwa przedmiot z ekwipunku
		- Zjedzenie: zwiększa życie i energię, jeśli byt jest zasobem, w oparciu o jego wartość energetyczną. 
	- czekanie
	
	Poruszanie się jest tym wolniejsze, im więcej przedmiotów w ekwipunku. Poza tym - nie ma limitu na liczbę przedmiotów w ekwipunku.
	Dodatkowo, poza skradaniem się Byt traktujemy jako skradający się przy każdej z tych akcji: mówienie, upuszczanie, podnoszenie, jedzenie
	Zaatakowanie drzewa niszczy je nie zostawiając żadnego drewna.
	Zaatakowanie jeziora nie ma efektu.
	Zaatakowanie zasobu niszczy go bezpowrotnie.
	Zebranie Bytu, który nie jest źródłem zasobu (jeziorem lub drzewem) nie ma efektu.
	Próba zjedzenia Bytu, który nie jest zasobem nie ma efektu.
	Podniesienie Bytu, który nie jest zasobem nie ma efektu.
	
Dodatkowo Wieśniacy mogą nawiązać następujące interakcje z wioską:
	- Umieszczenie zasobu w magazynie
	- Wyjęcie zasobu z magazynu
	- Wybór narzędzia
	- Umieszczenie swojego materiału genetycznego w banku, by mogło urodzić się dziecko dziedziczące jego cechy
	
	Przy żadnej z nich nie traktujemy Wieśniaka jako skradającego się. Jeśli celem takiej interakcji nie jest wioska - nie ma ona efektu.
	Wioska przyjmie do magazynu zasoby od wrogiego Wieśniaka, ale nie pozwoli mu nic wyjąć. Nie przyjmie też jego materiału genetycznego i nie wyda nowych narzędzi.
Każda czynność zabiera pewien czas, który może zależeć od indywidualnych cech Bytu. 
Każdy Wieśniak posiada trzy cechy, które wpływają na jego możliwości:
	- Siła
		- Zwiększa obrażenia zadawane w walce
		- Zwiększa maksymalną energię
		- Zmniejsza czas potrzebny na ścięcie drzewa
	- Zręczność
		- Zwiększa skuteczność skradania się
		- Zwieksza szybkość poruszania się
		- Zmniejsza czas między atakami
		- Zmniejsza czas potrzebny na złowienie ryby
	- Inteligencja
		- Zmniejsza czas mówienia
		- Zwiększa zasięg wzroku
	
Każdy wieśniak może nosić na raz jedno narzędzie wybrane w wiosce. Jakość narzędzia (określająca korzyści, jakie przynosi) zależy od poziomu Wioski. Są to:
	- Miecz, który zwiększa zadawane obrażenia
	- Siekiera, która w mniejszym stopniu zwiększa zadawane obrażenia oraz pozwala bardziej efektywnie ścinać drzewa
	- Wędka, która pozwala bardziej efektywnie łowić ryby